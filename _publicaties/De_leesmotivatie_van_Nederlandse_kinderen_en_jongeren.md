---
title: De_leesmotivatie_van_Nederlandse_kinderen_en_jongeren.pdf
layout: publication
tags: [Stichting Lezen, onderzoek, leesmotivatie]
---
## Managementsamenvatting
Deze publicatie biedt inzicht in de leesmotivatie van Nederlandse kinderen en jongeren. De volgende
onderzoeksvragen staan daarbij centraal:
- Hoe gemotiveerd zijn kinderen en jongeren om te lezen?
- Welke onderliggende factoren spelen hierbij een rol?
- Wat is de invloed van leeftijd, geslacht en opleidingstype op de leesmotivatie van kinderen en
jongeren?

### Onderzoeksopzet
In totaal namen 5.922 leerlingen tussen de 8 en 18 jaar deel aan dit onderzoek. Zij vulden individueel
in de klas, in het bijzijn van een leerkracht, een online vragenlijst in.

Een groot deel van deze
vragenlijst was gewijd aan het in kaart brengen van – diverse aspecten van – de leesmotivatie van de
leerlingen. Specifiek werd gekeken naar de volgende subfactoren:
- lezen uit nieuwsgierigheid,
- lezen om op te gaan in een verhaal (deze twee factoren vallen onder de noemer ‘intrinsieke
leesmotivatie’),
- lezen om je emotioneel goed te voelen,
- lezen om verveling tegen te gaan (deze twee factoren vallen onder de noemer ‘emotieregulatie’),
- lezen om het goed te doen op school,
- lezen om het beter te doen dan anderen en lezen om sociale bevestiging te krijgen (deze drie factoren vallen
onder de noemer ‘extrinsieke leesmotivatie’).

Naast de vragen over leesmotivatie vulden de kinderen en jongeren ook een aantal vragen in over
hun leesgedrag, hun ‘leeszelfvertrouwen’, de leessocialisatie door hun ouders, het media-aanbod
thuis en hun gemiddelde mediagebruik.
