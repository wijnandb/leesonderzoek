---
title: De_aarzelende_lezer_over_de_streep.pdf
layout: publication
categories: []
tags: [Stichting Lezen, onderzoek]
---
## VOORWOORD

### De aarzeling voorbij

Stichting Lezen streeft ernaar het aantal vaardige lezers zo groot mogelijk te maken.

Vaardige lezers kunnen zich beter staande houden in de maatschappij. Lang niet
alle (beginnende) lezers worden vaardige lezers. Er zijn veel ‘aarzelende lezers’, een
begrip geïntroduceerd door Stichting Lezen Vlaanderen: kinderen die, om welke
reden dan ook, niet goed kunnen of willen lezen. Zij hebben bijvoorbeeld moeite
met leesvaardigheid of nauwelijks motivatie om te lezen.

Stichting Lezen ziet de noodzaak om de aarzelende lezer verder te helpen. Uit
onderzoek weten we dat kinderen die goed kunnen lezen, meer plezier hebben
in lezen en daardoor meer gaan lezen, wat weer een positief effect heeft op de
lees­vaardigheid. Op die manier ontstaat een positieve spiraal. Verschillende
wetenschappers buigen zich in deze bundel over de vraag hoe de vaardigheid van
aarzelende lezers kan worden vergroot. Zij doen dit niet alleen door achterliggende
oorzaken en mechanismen bloot te leggen, maar ook door aan te geven wat lees­bevorderaars in de praktijk kunnen doen om die aarzeling te overwinnen.
Stichting Lezen hoopt dat de nieuwe inzichten bijdragen aan een heldere visie en
een effectieve benadering van de aarzelende lezer. In deze bundel zijn alle inzich­
ten van het congres dat Stichting Lezen over dit onderwerp organiseerde, samen­
gebracht in een overzichtelijk geheel. Ik wens u veel leesplezier!

Gerlien van Dalen

Directeur Stichting Lezen
