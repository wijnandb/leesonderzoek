---
title: Onwillige_lezers.pdf
layout: publication
categories: []
tags: [Stichting Lezen, onderzoek, leesmotivatie, PO, technologie]
---
## Aanbevelingen

### 1. Zorg voor een groot en aantrekkelijk boekenaanbod.

Kinderen van scholen
met een uitgebreide, verleidelijke schoolbibliotheek lezen vaker en beter dan
kinderen van scholen zonder uitgebreide bibliotheek. Toegang tot veel en aan-
trekkelijke boeken lijkt heel belangrijk te zijn om lezen te stimuleren, hoewel
we nog niet precies weten hoe dit werkt. Het kan een direct effect hebben op
de interesse van kinderen, of een indirect effect als leerkrachten door de nieuwe
bibliotheek bijvoorbeeld meer leesactiviteiten organiseren. Een grote en aan-
trekkelijke bibliotheek ligt voor alle Nederlandse scholen binnen bereik door
het programma de Bibliotheek op school en grote digitale boekencollecties die in
de nabije toekomst ook op de Nederlandse markt zullen verschijnen. Een eerste
aanzet is het e-boekenportaal van Bibliotheek.nl.


### 2. Geef kinderen dagelijks gelegenheid om vrij te lezen.
Het lezen van kinderen kan gestimuleerd worden door ze de ruimte te geven om elke dag
zelf足gekozen boeken te lezen op school en thuis. In sommige scholen in het
onderzoek, zelfs scholen met de Bibliotheek op school, werd minder dan een
half uur per week besteed aan vrij lezen.


### 3. Voorkom de *inoculation fallacy* en blijf kinderen ondersteunen bij het lezen, ook nadat ze zelfstandig hebben leren lezen.

Het is een misvatting,
door Snow en Moje (2010) de *inoculation fallacy* genoemd, dat goed lees足onderwijs aan het begin van de basisschool genoeg is voor kinderen om enthou-
siaste lezers te worden en blijven. Het merendeel van de kinderen heeft tot in de
bovenbouw van de basisschool en op de middelbare school ondersteuning nodig
om te blijven lezen, ook als ze al zelfstandig kunnen lezen. Deze ondersteuning
kan gegeven worden door regelmatig met kinderen te praten over het boek dat
ze aan het lezen zijn, door bijvoorbeeld te vragen naar hoe wat ze lezen verband
houdt met hun eigen ervaringen.


### 4. In interventies tegen laaggeletterdheid moet rekening gehouden worden met een emotionele weerstand tegen lezen.

In 2015 heeft een samenwerkingsverband van 3 Nederlandse ministeries een integrale aanpak (Tel mee met Taal)
opgezet om laaggeletterdheid tegen te gaan (Bussemaker, Asscher, Klijnsma &
Van Rijn, 2015). Er worden hiervoor verschillende interventies gesubsidieerd
door de overheid om te voorkomen dat kinderen en adolescenten laaggeletterd
worden en om laaggeletterde volwassenen te helpen. Hoewel we niet op deze
groep inzoomden, lijkt het waarschijnlijk dat veel laaggeletterden angst voor
lezen hebben door negatieve leeservaringen in het verleden. Verder onderzoek
is nodig om te onderzoeken of dit zo is en hoe deze negatieve emoties het best
verminderd kunnen worden en of daardoor de effectiviteit van cursussen voor
laaggeletterden of van leesbevorderingstrajecten in basis- en voortgezet onder-
wijs verhoogd kan worden.

### 5. Er is meer aandacht nodig voor hulpmiddelen in digitale boeken.

Ons onderzoek toont aan dat een tutor in digitale boeken kinderen kan helpen
bij het lezen. Er is meer onderzoek nodig om te bepalen of, en hoe, een tutor
effectief kan zijn en voor welke kinderen in het bijzonder. Het is belangrijk
om met dit soort toevoegingen aan digitale teksten te experimenteren en de
effecten ervan te testen, voordat digitaal lezen de standaard wordt in het onderwijs. Een avontuurlijkere opstelling van uitgevers, in nauwe samen足werking
met onderzoekers en financiers van wetenschappelijk onderzoek, is hiervoor 足cruciaal.
