---
title: Lezen_in_het_vmbo.pdf
layout: publication
categories: []
tags: [Stichting Lezen, onderzoek, VMBO]
---

## Inleiding
De samenvoeging van het voormalige vbo en mavo tot het vmbo is een van de grote
onderwijsveranderingen van de laatste decennia. Daarmee ontstond een schooltype
dat meer dan de helft van de scholieren van het secundair onderwijs bedient. 

Het
vmbo heeft te kampen met een niet al te positief imago. Dat geldt meer in het
bijzonder ook het leesgedrag en leesvaardigheid: vmbo-leerlingen zouden niet van
lezen houden en zouden niet kunnen lezen. De vraag is of dat juist is.

Hoe is het
werkelijk gesteld met het lezen en hoe kunnen we dat lezen bevorderen? 

Hoe is de
relatie tussen het algemene lezen en het lezen van fictie? 

Het gaat om onderzoek
naar leesgedrag en leesprocessen, om interventies en om praktijkervaringen. En om
hun wisselwerkingen. Een belangrijk interventieproject voor het vmbo is [Bazar]({% link _publicaties/De_casus_bazar.md %}).
Mia Stokmans heeft voor Stichting Lezen onderzocht hoe effectief dat project is
(De casus Bazar. Effectmeting van een leesbevorderingsproject).

De bundel Lezen in het vmbo wil een oriëntatie geven over onderzoek naar leesgedrag en leesprocessen, interventie en praktijk van het lezen in het vmbo. Dat lezen
betreft het lezen van fictie en zakelijke teksten. De scheidslijn tussen onderzoek, interventie en praktijk is dun. Het resultaat van interventies kan worden onderzocht,
praktijkervaringen zijn vormen van informeel onderzoek, en resultaten van onderzoek bieden weer mogelijkheden voor het opzetten en bijstellen van interventies en
bieden inspiratie voor de praktijk.

De bijdrage van Saskia Tellegen geeft een goede indruk van het algemene leesgedrag van vmbo-leerlingen: leesmotivatie, leesbeleving en leesaandacht. 

Bernadet
de Jager vergelijkt het leesgedrag van Nederlandse en Friese vmbo-leerlingen.

Cedric Stalpers stelt de rol van de bibliotheek centraal. 

Meer gericht op tekstbegrip
zijn de onderzoeken van Jentine Land, Ted Sanders, Huub van den Bergh en Hilde
Hacquebord. 

Dick Schram richt zich op het begrijpen van fictie-teksten. Martine
Braaksma geeft een overzicht van het – overigens schaarse – onderzoek naar lezen
en leesgedrag van vmbo-leerlingen. 

Ook Marianne Hermans geeft aandacht aan de
interactie tekst-lezer; tevens besteedt zij aandacht aan het literatuuronderwijs als een
vorm van interventie. 

Lineke Mariman en Lieke Meertens stellen twee belangrijke
interventieprojecten aan de orde: De Jonge Jury en Bazar. 

Anke Lavrijsen geeft een
inkijkje in de praktijk van het lesgeven, met name het voorlezen, in het vmbo. 

Ed
Olijkan biedt een algemeen kader voor al deze bijdragen. Hij gaat in op de organisatie van het vmbo-onderwijs, voornamelijk waar het het lezen betreft.


