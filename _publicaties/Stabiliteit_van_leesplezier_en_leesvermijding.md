---
title: Stabiliteit_van_leesplezier_en_leesvermijding.pdf
layout: publication
categories: []
tags: [po, vo, vmbo, onderzoek, leesmotivatie]
---
Samenvatting

Onderzoek naar leesmotivatie toont aan dat leesplezier en leesvermijding twee afzonderlijke constructen
zijn in plaats van twee uiteinden van eenzelfde dimensie. Beide constructen worden van belang geacht
bij het leesonderwijs. In deze studie is de stabiliteit van leesplezier en leesvermijding onderzocht. Drie
jaar lang zijn drie cohorten leerlingen (groep 4 en 7 basisonderwijs en 2de klas vmbo) met behulp van
vragenlijsten bevraagd op hun leesplezier en leesvermijding. Stabiliteit van leesplezier en leesvermijding is
op groepsniveau vastgesteld met behulp van een gemengde tussen en binnen subjecten variantieanalyse.
Daarnaast is ook gekeken naar de rangordening van leerlingen: dit zegt iets over individuele verandering
ten opzichte van de groep. Vergelijking tussen en binnen cohorten over drie jaren geeft aan dat het effect
van tijd op leesplezier en leesvermijding voor de cohorten verschilt. De gegevens tonen dat leesplezier
stabiel is in de middenbouw van het basisonderwijs maar afneemt in de bovenbouw, een afname die zich
voortzet in het vmbo. Leesvermijding daarentegen neemt af in de middenbouw en vervolgens weer toe
vanaf de bovenbouw van het basisonderwijs, om te stabiliseren in de bovenbouw van het vmbo. Rangor-
decorrelaties per meetmoment laten zien dat leerlingen ten opzichte van leeftijdsgenoten redelijk stabiel
zijn in leesplezier en in leesvermijding, met uitzondering van leesvermijding in cohort 2 (groep 4). De con-
clusie is dat vanaf de bovenbouw in het basisonderwijs, vmbo-leerlingen een ontwikkeling doormaken
die tendeert naar minder leesplezier en meer leesvermijding: een ontwikkeling die een uitdaging betekent
voor docenten om leerlingen gemotiveerd aan het lezen te houden.
